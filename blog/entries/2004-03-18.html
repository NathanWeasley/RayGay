<h>Vand</h>
<p>Har kodet et <tt>Heightfield</tt> objekt, som genererer et grid af trekanter ud fra et bitmap, hvor lysstyrke fortolkes som højde. Dette kunne også kaldes et materialiseret bumpmap.</p>
<p>Et gennemsigtigt <tt>Heightfield</tt> som bryder lys ligner vand. Billedet herunder bruger desuden 2.000.000 caustic photoner til at simulere lyset i bunden af en pool. Vandoverfladen består af 20.000 trekanter.</p>
<p><a href="files/tracer43big.png"><img src="files/tracer43.png"></a></p>

<h>Irradiance Cache</h>
<p>Jeg har desuden implementeret en <a href="http://radsite.lbl.gov/radiance/papers/sg88/paper.html">Irradiance Cache</a> som foreslået af Greg Ward. Denne gør beregning af indirekte diffust lys mere end 100 gange så hurtig.</p>
<p>Billedet af rummet med persienner nedenfor beregnes nu på en time i stedet for fire dage.</p>
